# Հաջորդականություն R^m-ում
- [Հաջորդականություն R^m-ում](#հաջորդականություն-rm-ում)
    - [Հիմնական սահմանումներ](#հիմնական-սահմանումներ)
    - [Հեռավորություն և Գնդեր](#հեռավորություն-և-գնդեր)
    - [Սահմանափակություն և Սահման](#սահմանափակություն-և-սահման)
    - [Կոորդինատային զուգամիտության սկզբունքը](#կոորդինատային-զուգամիտության-սկզբունքը)
    - [Բոլցանո-Վայերշտրասի լեմման R^m-ում](#բոլցանո-վայերշտրասի-լեմման-rm-ում)
    - [Կոշու զուգամիտության սկզբունքը](#կոշու-զուգամիտության-սկզբունքը)
    - [Կուտակման կետեր](#կուտակման-կետեր)


### Հիմնական սահմանումներ

Արդեն գիտենք, որ եթե $x, y \in \mathbb{R}^m$ տարրերի համար, որտեղ $x=(x^1, x^2, \dots, x^m)$, $y=(y^1, y^2, \dots, y^m)$, գումարումը սահմանենք՝

```math
x+y = (x^1+y^1, x^2+y^2, \dots, x^m+y^m)
```

իսկ սկալյարով բազմապատկումը՝

```math
\lambda x = (\lambda x^1, \lambda x^2, \dots, \lambda x^m)
```

օրենքներով, ապա $\mathbb{R}^m$-ը այս գործողությունների հետ կդառնա գծային տարածություն։ Ավելին, այն նորմավորված է, քանի որ հեշտ է ստուգել, որ $\|x\| = \sqrt{(x^1)^2 + \dots + (x^m)^2}$ բանաձևը բավարարում է նորմի պայմաններին։

**Սահմանում 1:** $\mathbb{R}^m$-ում *հաջորդականություն* ասելով կհասկանանք հետևյալ բազմությունը՝ $\{x_n\}_{n=1}^\infty$, որտեղ $x_n \in \mathbb{R}^m$ ($n \in \mathbb{N}$):

$\{x_n\}_{n=1}^\infty \subset \mathbb{R}^m$

### Հեռավորություն և Գնդեր

**Սահմանում 2**: $x, y \in \mathbb{R}^m$ տարրերի *հեռավորություն* ասելով կհասկանանք $x-y$-ի նորմը։ Այսինքն՝

```math
d(x, y) = \|x - y\|
```
(x-y)-ը $\mathbb{R}^m$֊ի տարր է => ունի մինոր ու հենց էդ մինորն էլ կանվանենք $x, y \in \mathbb{R}^m$ տարրերի *հեռավորություն*։ 

**Սահմանում 3:** $\mathbb{R}^m$-ում $a$ կենտրոնով և $r$ շառավղով *բաց գունդ* ասելով կհասկանանք հետևյալ բազմությունը՝

```math
B(a, r) = \{x \in \mathbb{R}^m \mid d(a, x) < r\} \lor \{x \in \mathbb{R}^m \mid \|x - a\| < r\}
```

Սահմանում 4: $\mathbb{R}^m$-ում $a$ կենտրոնով և $r$ շառավղով փակ գունդ ասելով կհասկանանք հետևյալ բազմությունը՝

```math
\bar{B}(a, r) = \{x \in \mathbb{R}^m \mid d(a, x) \le r\} \lor \{x \in \mathbb{R}^m \mid \|x - a\| \le r\}
```

**Մասնավորապես:**

- $m=1$ դեպքում՝ $(a-r, a+r)$ միջակայքն է։
    
- $m=2$ դեպքում՝ շրջան (բաց կամ փակ)։
    

---

### Սահմանափակություն և Սահման

**Սահմանում 5:** Կասենք, որ $\{x_n\}_{n=1}^\infty$ հաջորդականությունը **սահմանափակ է** $\mathbb{R}^m$-ում, եթե $\exists M$ s.t. $\|x_n\| \le M$:

**Սահմանում 6:** Կասենք, որ $x_n \in \mathbb{R}^m$, $x_n \to \infty$, եթե $\forall E$-ի համար $\exists n_0 \in \mathbb{N}$ s.t. $n > n_0 \implies \|x_n\| > E$:

**Սահմանում 7 (Հաջորդականության սահման):** $a \in \mathbb{R}^m$ տարրը կոչվում է $x_n \in \mathbb{R}^m$ հաջորդականության սահման, եթե $\forall \varepsilon > 0$-ի համար $\exists n_0(\varepsilon) \in \mathbb{N}$ s.t. $n > n_0(\varepsilon) \implies \|x_n - a\| < \varepsilon$: (հեռավորությունը պիտի ձգտի զրոյի)

---

### Կոորդինատային զուգամիտության սկզբունքը

**Թեորեմ:** Որպեսզի $x_n \in \mathbb{R}^m$ հաջորդականությունը ձգտի $a \in \mathbb{R}^m$ տարրին $\iff x_n^i \xrightarrow{n \to \infty}{\longrightarrow} a^i$ ($i = \overline{1, m}$):

Ապացույց:

Նկատենք, որ $\forall x \in \mathbb{R}^m$-ի համար՝

```math
|x^i| \le \|x\| \le |x^1| + |x^2| + \dots + |x^m| \quad (1)
```

Իրոք, $|x^i| = \sqrt{(x^i)^2} \le \sqrt{(x^1)^2 + \dots + (x^m)^2} = ||x|| \le \sqrt{(|x^1| + \dots + |x^m|)^2} = \dots$
```math
\left(|x^1| + \dots + |x^m|\right)^2 = \underbrace{\sum_{i=1}^m |x^i|^2}_{\|x\|^2} + \underbrace{2 \sum_{1 \le j < k \le m} |x^j||x^k|}_{\ge 0}
```

Քանի որ «խառը արտադրյալները» ($2|x^j||x^k|$) ոչ բացասական են, ապա՝

```math
\left(\sum |x^i|\right)^2 \ge \sum |x^i|^2 = \|x\|^2
```

Արմատ հանելով՝ կստանանք պահանջվող անհավասարությունը՝

```math
|x^1| + \dots + |x^m| \ge \|x\|
```
$(\Rightarrow)$ Դիցուք $x_n \overset{n \to \infty}{\longrightarrow} a$: Հետևաբար $\forall \varepsilon > 0$-ի համար $\exists n_0(\varepsilon) \in \mathbb{N}$ s.t. $n > n_0(\varepsilon) \implies \|x_n - a\| < \varepsilon$:

Օգտվելով (1)-ից կարող ենք ասել, որ $|x_n^i - a^i| < \|x_n - a\| < \varepsilon$:

$\implies \forall i, \forall \varepsilon > 0, \exists n_0(\varepsilon) \in \mathbb{N}$ s.t. $n > n_0(\varepsilon) \implies |x_n^i - a^i| < \varepsilon$ ($i = \overline{1, m}$): Ուստի $x_n^i \overset{n \to \infty}{\longrightarrow} a^i$:

$(\Leftarrow)$ Դիցուք $x_n^i \overset{n \to \infty}{\longrightarrow} a^i$ ($i = \overline{1, m}$): Ցույց տանք, որ $x_n \overset{n \to \infty}{\longrightarrow} a$:

Օգտվելով $\|x_n - a\| \le |x_n^1 - a^1| + |x_n^2 - a^2| + \dots + |x_n^m - a^m|$ անհավասարությունից և $x_n^i \to a^i$ ($i=\overline{1, m}$)-ից կունենանք, որ $\forall \varepsilon > 0$-ի համար $\|x_n - a\| < m \varepsilon_1$:

Նշանակենք $\varepsilon_1 = \frac{\varepsilon}{m}$, կունենանք որ $\|x_n - a\| < \varepsilon$:

---

### Բոլցանո-Վայերշտրասի լեմման R^m-ում

**Թեորեմ (Բոլցանո-Վայերշտրաս):** $\mathbb{R}^m$-ի սահմանափակ հաջորդականությունից կարելի է առանձնացնել զուգամետ ենթահաջորդականություն։

**Ապացույց:** Դիցուք $\{x_n\}_{n=1}^\infty \subseteq \mathbb{R}^m$ և $\|x_n\| \le M$:

**($m=2$ դեպքի համար):**

Դիցուք ունենք $\{x_n\}$ վեկտորների հաջորդականությունը, որը սահմանափակ է, այսինքն՝ բոլոր վեկտորների երկարությունը չի գերազանցում $M$-ը ($\|x_n\| \le M$):

Քայլ 1. Անցում վեկտորներից թվերի (Կոորդինատների սահմանափակություն)

Քանի որ վեկտորի երկարությունը փոքր է $M$-ից, ապա նրա կոորդինատները (որոնք սովորական թվեր են) նույնպես պետք է փոքր լինեն $M$-ից:

- $|x_n^1| \le M$ (առաջին կոորդինատների հաջորդականությունը սահմանափակ է)
    
- $|x_n^2| \le M$ (երկրորդ կոորդինատների հաջորդականությունը սահմանափակ է)
    

> **Հիշեցում.** Այստեղ $x_n^1$-ը հենց $x_n$ վեկտորի առաջին կոորդինատն է (թիվ է), իսկ $\{x_n^1\}_{n=1}^\infty$-ը՝ այդ թվերի շարքը:

Քայլ 2. Առաջին «զտումը» (Ըստ առաջին կոորդինատի)

Նայենք միայն առաջին կոորդինատներին՝ $\{x_n^1\}$: Սա սովորական թվային հաջորդականություն է և այն սահմանափակ է:

Ըստ թվային հաջորդականությունների համար Բոլցանո-Վայերշտրասի թեորեմի՝ մենք կարող ենք ընտրել այնպիսի ինդեքսներ ($n_m$), որ այդ թվերը ձգտեն ինչ-որ $a^1$ թվի:

- Ընտրում ենք ենթահաջորդականություն՝ $\{x_{n_m}\}$:
    
- Այս ենթահաջորդականության համար՝ $x_{n_m}^1 \overset{m \to \infty}{\longrightarrow} a^1$:
    

> **Իմաստը.** Մենք բոլոր վեկտորներից ընտրեցինք (զտեցինք) միայն նրանք, որոնց առաջին կոորդինատները «կարգին պահվածք» ունեն (զուգամիտում են):

Քայլ 3. Երկրորդ «զտումը» (Ըստ երկրորդ կոորդինատի)

Հիմա նայենք մեր արդեն ընտրված $\{x_{n_m}\}$ ենթահաջորդականության վեկտորների երկրորդ կոորդինատներին՝ $x_{n_m}^2$:

Սրանք նույնպես սահմանափակ թվեր են ($|x_{n_m}^2| \le M$):

Նորից կիրառում ենք Բոլցանո-Վայերշտրասի թեորեմը, բայց այս անգամ միայն այս ընտրվածների վրա: Կարող ենք դրանցից էլ ընտրել ավելի նեղ ենթահաջորդականություն (ենթա-ենթահաջորդականություն)՝ նշանակենք ինդեքսները $n_{m_k}$:

- Այս նոր ընտրության համար՝ $x_{n_{m_k}}^2 \overset{k \to \infty}{\longrightarrow} a^2$:
    

> Կարևոր պահ. Քանի որ մենք ընտրություն կատարեցինք արդեն ընտրվածների միջից, ապա առաջին կոորդինատի զուգամիտությունը չի խախտվել:
> 
> Այսինքն՝ $x_{n_{m_k}}^1$-ը դեռևս ձգտում է $a^1$-ին (քանի որ այն $x_{n_m}^1$-ի մաս է կազմում):

Քայլ 4. Վերջնական հավաքում (Կոորդինատային զուգամիտություն)

Ստացանք $\{x_{n_{m_k}}\}$ ենթահաջորդականությունը, որի համար՝

1. Առաջին կոորդինատները ձգտում են $a^1$-ին:
    
2. Երկրորդ կոորդինատները ձգտում են $a^2$-ին:
    

Օգտվելով Կոորդինատային զուգամիտության սկզբունքից (եթե վեկտորի բոլոր կոորդինատները զուգամիտում են, ապա վեկտորը զուգամիտում է)՝ պնդում ենք.

```math
x_{n_{m_k}} \overset{k \to \infty}{\longrightarrow} a, \quad \text{որտեղ } a=(a^1, a^2)
```

**Ապացուցված է:** Մենք գտանք զուգամետ ենթահաջորդականություն:

---

### Կոշու զուգամիտության սկզբունքը

**Սահմանում 8:** $\{x_n\}_{n=1}^\infty \subset \mathbb{R}^m$ հաջորդականությունը կոչվում է **ֆունդամենտալ**, եթե $\forall \varepsilon > 0$-ի համար $\exists n_0 \in \mathbb{N}$ s.t. $n > n_0(\varepsilon) \implies \|x_n - x_m\| < \varepsilon$ (երբ $m > n_0$):

**Թեորեմ:** Որպեսզի $x_n \in \mathbb{R}^m$ հաջորդականությունը լինի զուգամետ $\iff$ այն լինի ֆունդամենտալ։

**Ապացույց:**

$(\Rightarrow)$ Դիցուք $x_n$-ը զուգամետ է, այսինքն $\exists a \in \mathbb{R}^m$ s.t. $\forall \varepsilon > 0$ $\exists n_0(\varepsilon) \in \mathbb{N}$ $m, n > n_0(\varepsilon) \implies$

$\begin{cases} \|x_n - a\| < \frac{\varepsilon}{2} \\ \|x_m - a\| < \frac{\varepsilon}{2} \end{cases}$

Դիտարկենք հետևյալը՝

$\|x_n - x_m\| = \|x_n - a + a - x_m\| \le \|x_n - a\| + \|x_m - a\| < \frac{\varepsilon}{2} + \frac{\varepsilon}{2} = \varepsilon$:

$(\Leftarrow)$ Դիցուք $\forall \varepsilon > 0$-ի համար $\exists n_0(\varepsilon) \in \mathbb{N}$ s.t. $n, m > n_0 \implies \|x_n - x_m\| < \varepsilon$:

Օգտվելով (1)-ից՝ կունենանք՝

$|x_n^i - x_m^i| \le \|x_n - x_m\| < \varepsilon \implies \forall \varepsilon > 0$-ի համար $\exists n_0(\varepsilon)$ s.t. $m, n > n_0(\varepsilon) \implies |x_n^i - x_m^i| < \varepsilon$ ($i = \overline{1, m}$):

Ինչը նշանակում է, որ $x_n^i$ թվային հաջորդականությունը ֆունդամենտալ է: Հետևաբար, ըստ Կոշու զուգամիտության սկզբունքի, թվային հաջորդականությունների համար $\exists a^i \in \mathbb{R}$ s.t. $x_n^i \overset{n \to \infty}{\longrightarrow} a^i$ ($i = \overline{1, m}$):

Օգտվելով կոորդինատային զուգամիտության սկզբունքից, կարելի է պնդել, որ $x_n \overset{n \to \infty}{\longrightarrow} a$, որտեղ $a=(a^1, a^2, \dots, a^m)$:

---

### Կուտակման կետեր

**Սահմանում 9:** Դիցուք $E \subset \mathbb{R}^m$: $x_0 \in \mathbb{R}^m$ կետը կոչվում է $E$ բազմության **կուտակման կետ**, եթե $x_0$-ի $\forall$ շրջակայքում կան $E$-ի անվերջ քանակությամբ կետեր:

$E$ բազմության կուտակման կետերի բազմությունը նշանակենք $E'$-ով:
